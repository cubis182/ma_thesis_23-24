<text>
  <body>
    <p n="Chambry_31">Ἀλώπηξ καὶ βάτος . Ἀλώπηξ φραγμὸν ἀναβαίνουσα , ἐπειδὴ ὀλισθαίνειν ἔμελλε , βάτου ἐπελάβετο . Ξυνθεῖσα δὲ τὸ πέλμα καὶ δεινῶς διατεθεῖσα , ᾐτιᾶτο αὐτὴν ὅτι καταφυγοῦσα ἐπ' αὐτὴν ὡς ἐπὶ βοηθὸν χείρονι αὐτῇ ἐχρήσατο . [0] Καὶ ἡ βάτος ὑποτυχοῦσα εἶπεν · " Ἀλλ' ἐσφάλης τῶν φρενῶν , ὦ αὕτη , ἐμοῦ ἐπιλαβέσθαι βουληθεῖσα , ἥτις αὐτὴ πάντων ἐπιλαμβάνεσθαι εἴωθα . " Οὕτως καὶ τῶν ἀνθρώπων μάταιοί εἰσιν ὅσοι τούτοις ὡς βοηθοῖς προσφεύγουσιν οἷς τὸ ἀδικεῖν μᾶλλόν ἐστιν ἔμφυτον . [0]</p>
    <p n="Chambry_32">Ἀλώπηξ καὶ βότρυς . Ἀλώπηξ λιμώττουσα , ὡς ἐθεάσατο ἀπό τινος ἀναδενδράδος βότρυας κρεμαμένους , ἠβουλήθη αὐτῶν περιγενέσθαι καὶ οὐκ ἠδύνατο . Ἀπαλλαττομένη δὲ πρὸς ἑαυτὴν εἶπεν · " Ὄμφακές εἰσιν . " Οὕτω καὶ τῶν ἀνθρώπων ἔνιοι τῶν πραγμάτων ἐφικέσθαι μὴ δυνάμενοι δι' ἀσθένειαν τοὺς καιροὺς αἰτιῶνται .</p>
    <p n="Chambry_33">Ἀλώπηξ καὶ δράκων . [ Συκέα παρ' ὁδὸν ἦν . ] Ἀλώπηξ [ δὲ ] θεασαμένη δράκοντα κοιμώμενον ἐζήλωσεν αὐτοῦ τὸ μῆκος · βουλομένη δὲ αὐτῷ ἐξισωθῆναι παραναπεσοῦσα ἐπειρᾶτο ἑαυτὴν ἐκτείνειν , μέχρις οὗ ὑπερβιαζομένη ἔλαθε ῥαγεῖσα . Τοῦτο πάσχουσιν οἱ τοῖς κρείττοσιν ἀνθαμιλλώμενοι · θᾶττον γὰρ αὐτοὶ διαρρήγνυνται ἢ ἐκείνων ἐφικέσθαι δύνανται .</p>
    <p n="Chambry_34">Ἀλώπηξ καὶ δρυτόμος . Ἀλώπηξ κυνηγοὺς φεύγουσα , ὡς ἐθεάσατό τινα δρυτόμον , τοῦτον ἱκέτευσε κατακρύψαι αὐτήν . Ὁ δὲ αὐτῇ παρῄνεσεν εἰς τὴν ἑαυτοῦ καλύβην εἰσελθοῦσαν κρυβῆναι . Μετ' οὐ πολὺ δὲ παραγενομένων τῶν κυνηγῶν καὶ τοῦ δρυτόμου πυνθανομένων εἰ τεθέαται ἀλώπεκα τῇδε παριοῦσαν , ἐκεῖνος τῇ μὲν φωνῇ ἠρνεῖτο ἑωρακέναι , τῇ δὲ χειρὶ νεύων ἐσήμαινεν ὅπου κατεκρύπτετο . Τῶν δὲ οὐχ οἷς ἔνευε προσσχόντων , οἷς δὲ ἔλεγε πιστευσάντων , ἡ ἀλώπηξ ἰδοῦσα αὐτοὺς ἀπαλλαγέντας ἐξελθοῦσα ἀπροσφωνητὶ ἐπορεύετο . Μεμφομένου δὲ αὐτὴν τοῦ δρυτόμου , εἴγε διασωθεῖσα ὑπ' αὐτοῦ , ἀλλ' οὐδὲ διὰ φωνῆς αὐτῷ ἐμαρτύρησεν , ἔφη · " Ἀλλ' ἔγωγε ηὐχαρίστησα ἄν σοι , εἰ τοῖς λόγοις ὅμοια τὰ ἔργα τῆς χειρὸς καὶ τοὺς τρόπους εἶχες . " Τούτῳ τῷ λόγῳ χρήσαιτο ἄν τις πρὸς ἐκείνους τοὺς ἀνθρώπους τοὺς χρηστὰ μὲν σαφῶς ἐπαγγελλομένους , δι' ἔργων δὲ φαῦλα δρῶντας .</p>
    <p n="Chambry_35">Ἀλώπηξ καὶ κροκόδειλος . Ἀλώπηξ καὶ κροκόδειλος περὶ εὐγενείας ἤριζον . Πολλὰ δὲ τοῦ κροκοδείλου διεξιόντος περὶ τῆς τῶν προγόνων λαμπρότητος καὶ τὸ τελευταῖον λέγοντος ὡς γεγυμνασιαρχηκότων ἐστὶ πατέρων , ἡ ἀλώπηξ ἔφη · " Ἀλλὰ κἂν σὺ μὴ εἴπῃς , ἀπὸ τοῦ δέρματος φαίνῃ ὅτι ἀπὸ πολλῶν ἐτῶν εἶ γεγυμνασμένος . " Οὕτως καὶ τῶν ψευδολόγων ἀνθρώπων ἔλεγχός ἐστι τὰ πράγματα .</p>
    <p n="Chambry_36">Ἀλώπηξ καὶ κύων . Ἀλώπηξ εἰς ἀγέλην προβάτων εἰσελθοῦσα , θηλαζόντων τῶν ἀρνίων ἓν ἀναλαβομένη , προσεποιεῖτο καταφιλεῖν . Ἐρωτηθεῖσα δὲ ὑπὸ κυνὸς τί τοῦτο ποιεῖ · " τιθηνοῦμαι αὐτό , ἔφη , καὶ προσπαίζω . " Καὶ ὁ κύων ἔφη · " Καὶ νῦν , ἐὰν μὴ ἀφῇς τὸ ἀρνίον ἀφ' ἑαυτῆς , τὰ κυνῶν σοι προσοίσω . " Πρὸς ἄνδρα ῥᾳδιουργὸν καὶ μῶρον κλέπτην ὁ λόγος εὔκαιρος . ἐστί</p>
    <p n="Chambry_37">Ἀλώπηξ καὶ πάρδαλις . Ἀλώπηξ καὶ πάρδαλις περὶ κάλλους ἤριζον . Τῆς δὲ παρδάλεως παρ' ἕκαστα τὴν τοῦ σώματος ποικιλίαν προβαλλομένης , ἡ ἀλώπηξ ὑποτυχοῦσα ἔφη · " Καὶ πόσον ἐγὼ σοῦ καλλίων ὑπάρχω , ἥτις οὐ τὸ σῶμα , τὴν δὲ ψύχην πεποίκιλμαι . " πεποίκιλμαι Ὁ λόγος δηλοῖ ὅτι τοῦ σωματικοῦ κάλλους ἀμείνων ἐστὶν ὁ τῆς διανοίας κόσμος .</p>
    <p n="Chambry_38">Ἀλώπηξ καὶ πίθηκος βασιλεὺς αἱρεθείς . Ἐν συνόδῳ τῶν ἀλόγων ζῴων πίθηκος ὀρχησάμενος καὶ εὐδοκιμήσας βασιλεὺς ὑπ' αὐτῶν ἐχειροτονήθη . Ἀλώπηξ δὲ αὐτῷ φθονήσασα , ὡς ἐθεάσατο ἔν τινι πάγῃ κρέας κείμενον , ἀγαγοῦσα αὐτὸν ἐνταῦθα ἔλεγεν ὡς εὑροῦσα θησαυρὸν αὐτὴ μὲν οὐκ ἐχρήσατο , γέρας δὲ αὐτῷ τῆς βασιλείας τετήρηκε , καὶ παρῄνει αὐτῷ λαμβάνειν . Τοῦ δὲ ἀτημελήτως ἐπελθόντος καὶ ὑπὸ τῆς πάγης συλληφθέντος , αἰτιωμένου τε τὴν ἀλώπεκα ὡς ἐνεδρεύσασαν αὐτῷ , ἐκείνη ἔφη · [0] " Ὦ πίθηκε , σὺ δὲ τοιαύτην μωρίαν ἔχων τῶν ἀλόγων ζῴων βασιλεύεις ; " Οὕτως οἱ τοῖς πράγμασιν ἀπερισκέπτως ἐπιχειροῦντες ἐπὶ τῷ δυστυχεῖν καὶ γέλωτα ὀφλισκάνουσιν .</p>
    <p n="Chambry_39">Ἀλώπηξ καὶ πίθηκος περὶ εὐγενείας ἐρίζοντες . Ἀλώπηξ καὶ πίθηκος ἐν ταὐτῷ ὁδοιποροῦντες περὶ εὐγενείας ἤριζον . τόπῳ Πολλὰ δὲ ἑκατέρου διεξιόντος , ἐπειδὴ ἐγένοντο κατά τινα τόπον , ἐνταῦθα ἀποβλέψας ἀνεστέναξεν ὁ πίθηκος . Τῆς δὲ ἀλώπεκος ἐρομένης τὴν αἰτίαν , ὁ πίθηκος ἐπιδείξας αὐτῇ τὰ μνήματα , εἶπεν · " Ἀλλ' οὐ μέλλω κλάειν , ὁρῶν τὰς στήλας τῶν πατρικῶν μου ἀπελευθέρων καὶ δούλων ; " Καὶ ἐκείνη πρὸς αὐτὸν ἔφη · " Ἀλλὰ ψεύδου ὅσα βούλει · οὐδεὶς γὰρ τούτων ἀναστὰς ἐλέγξει σε . " Οὕτω καὶ τῶν ἀνθρώπων οἱ ψευδολόγοι τότε μάλιστα καταλαζονεύονται , ὅταν τοὺς ἐλέγχοντας μὴ ἔχωσιν .</p>
    <p n="Chambry_40">Ἀλώπηξ καὶ τράγος . Ἀλώπηξ πεσοῦσα εἰς φρέαρ ὑπ' ἀνάγκης ἔμεινε . Τράγος δὲ δίψει συνεχόμενος ἐγένετο κατὰ τὸ αὐτὸ φρέαρ · θεασάμενος δὲ αὐτὴν ἐπυνθάνετο εἰ καλόν ἐστι τὸ ὕδωρ · ἡ δὲ τὴν συντυχίαν ἀσμενισαμένη εἰς ἔπαινον τοῦ ὕδατος κατέτεινε , λέγουσα ὡς χρηστὸν εἴη τὸ ὕδωρ , καὶ καταβαίνειν αὐτὸν παρῄνει . Ἐπεὶ δὲ ἀμελετήτως κατῆλθε διὰ τὴν ἐπιθυμίαν , ἅμα τῷ τὴν δίψαν σβέσαι μετὰ τῆς ἀλώπεκος ἐσκόπει τὴν ἄνοδον . Καὶ ἡ ἀλώπηξ ὑποτυχοῦσα εἶπε · " Χρήσιμον οἶδα , ἐὰν μόνον θελήσῃς τὴν ἀμφοτέρων σωτηρίαν . Θέλησον οὖν τοὺς ἐμπροσθίους πόδας ἐρεῖσαι τῷ τοίχῳ , ὀρθῶσαι δὲ τὰ κέρατα , ἀναδραμοῦσα δὲ ἐγὼ καὶ σὲ ἀνασπάσω . " Τοῦ δὲ πρὸς τὴν παραίνεσιν αὐτῆς ἑτοίμως ἐπακούσαντος , ἡ ἀλώπηξ ἀναλομένη διὰ τῶν σκελῶν αὐτοῦ καὶ τῶν ὤμων καὶ τῶν κεράτων ἐπὶ τὸ στόμα τοῦ φρέατος εὑρέθη καὶ ἀνελθοῦσα ἀπηλλάττετο . Τοῦ δὲ τράγου μεμφομένου αὐτὴν ὡς τὰς ὁμολογίας ἀθετήσασαν , ἐπιστραφεῖσα εἶπε τῷ τράγῳ · [0] " Ὦ οὗτος , εἰ τοσαύτας φρένας εἶχες ὅσας ἐν τῷ πώγωνί σου τρίχας , οὐ πρότερον ἂν κατεβεβήκεις πρὶν τὴν ἄνοδον ἐσκέψω . " ἔχεις Οὕτως καὶ τῶν ἀνθρώπων τοὺς φρονίμους δεῖ πρότερον τὰ τέλη τῶν πραγμάτων σκοπεῖν , εἶθ' οὕτως αὐτοῖς ἐγχειρεῖν .</p>
    <p n="Chambry_41">Ἀλώπηξ κολουρός . Ἀλώπηξ ὑπό τινος πάγης τὴν οὐρὰν ἀποκοπεῖσα , ἐπειδὴ δι' αἰσχύνην ἀβίωτον ἡγεῖτο τὸν βίον ἔχειν , ἔγνω δεῖν καὶ τὰς ἄλλας ἀλώπεκας εἰς τὸ αὐτὸ προαγαγεῖν , ἵνα τῷ κοινῷ πάθει τὸ ἴδιον ἐλάττωμα συγκρύψῃ . Καὶ δὴ ἁπάσας ἀθροίσασα παρῄνει αὐταῖς τὰς οὐρὰς ἀποκόπτειν , λέγουσα ὡς οὐκ ἀπρεπὲς μόνον τοῦτο , ἀλλὰ καὶ περισσόν τι αὐταῖς βάρος προσήρτηται . ἐστί Τούτων δέ τις ὑποτυχοῦσα ἔφη · " Ὦ αὕτη , ἀλλ' εἰ μή σοι τοῦτο συνέφερεν , οὐκ ἂν ἡμῖν τοῦτο συνεβούλευσας . " Οὗτος ὁ λόγος ἁρμόττει πρὸς ἐκείνους οἳ τὰς συμβουλίας ποιοῦνται τοῖς πέλας οὐ δι' εὔνοιαν , ἀλλὰ διὰ τὸ ἑαυτοῖς συμφέρον .</p>
    <p n="Chambry_42">Ἀλώπηξ μηδέποτε θεασαμένη λέοντα . Ἀλώπηξ μηδέποτε θεασαμένη λέοντα , ἐπειδὴ κατά τινα συντυχίαν ὑπήντησε , τὸ μὲν πρῶτον ἰδοῦσα οὕτως διεταράχθη ὡς μικροῦ καὶ ἀποθανεῖν . Ἐκ δευτέρου δὲ αὐτῷ περιτυχοῦσα ἐφοβήθη μέν , ἀλλ' οὐχ οὕτως ὡς τὸ πρότερον . [0] [1] Ἐκ τρίτου δὲ θεασαμένη οὕτω κατεθάρρησεν ὡς καὶ προσελθοῦσα αὐτῷ διελέχθη . Ὁ λόγος δηλοῖ ὅτι ἡ συνήθεια καὶ τὰ φοβερὰ τῶν πραγμάτων καταπραΰνει .</p>
    <p n="Chambry_43">Ἀλώπηξ πρὸς μορμολύκειον . λέγει Ἀλώπηξ εἰσελθοῦσα εἰς πλάστου ἐργαστήριον καὶ ἕκαστον τῶν ἐνόντων διερευνῶσα , ὡς περιέτυχε τραγῳδοῦ προσωπείῳ , τοῦτο ἐπάρασα εἶπεν · " Οἵα κεφαλὴ ἐγκέφαλον οὐκ ἔχει . " Πρὸς ἄνδρα μεγαλοπρεπῆ μὲν σώματι , κατὰ ψυχὴν δὲ ἀλόγιστον ὁ λόγος εὔκαιρος . ἐστί</p>
    <p n="Chambry_44">Ἄνδρες δύο περὶ θεῶν ἐρίζοντες . Ἄνδρες δύο ἐμάχοντο τίνες τῶν θεῶν μείζους , Θησεὺς ἢ Ἡρακλῆς . εἶναι Οἱ δὲ θεοὶ ὀργισθέντες αὐτοῖς ἑκάτερος τὴν ἑτέρου χώραν ἠμύνατο . Ὅτι τῶν ὑπεξουσίων ἡ ἔρις τοὺς δεσπότας πείθει ὀργίλους εἶναι κατὰ τῶν ὑπηκόων . δηλοῖ</p>
    <p n="Chambry_45">Ἀνδροφόνος . Ἄνθρωπόν τις ἀποκτείνας ὑπὸ τῶν ἐκείνου συγγενῶν ἐδιώκετο · γενόμενος δὲ κατὰ τὸν Νεῖλον ποταμόν , λύκου αὐτῷ ἀπαντήσαντος , φοβηθεὶς ἀνέβη ἐπὶ δένδρου τῷ ποταμῷ παρακειμένου καὶ ἐκεῖ ἐκρύπτετο . Θεασάμενος δὲ ἐνταῦθα δράκοντα κατ' αὐτοῦ διαιρόμενον , ἑαυτὸν εἰς τὸν ποταμὸν καθῆκεν · ἐν δὲ τῷ ποταμῷ κροκόδειλος αὐτὸν κατεθοινήσατο . Ὁ λόγος δηλοῖ ὅτι τοῖς ἐναγέσι τῶν ἀνθρώπων οὔτε γῆς , οὔτε ἀέρος , οὔτε ὕδατος στοιχεῖον ἀσφαλές ἐστι .</p>
    <p n="Chambry_46">Ἀνὴρ ἀδύνατα ἐπαγγελλόμενος . Ἀνὴρ πένης νοσῶν καὶ κακῶς διακείμενος , ἐπειδὴ ἀπὸ τῶν ἰατρῶν ἀπηλπίσθη , τοῖς θεοῖς ηὔχετο ἑκατόμβην ποιήσειν ἐπαγγελλόμενος καὶ ἀναθήματα καθιερώσειν , ἐὰν ἐξαναστῇ . Τῆς δὲ γυναικὸς ( ἐτύγχανε γὰρ αὐτῷ παρεστῶσα ) πυνθανομένης · " Καὶ πόθεν αὐτὰ ἀποδώσεις ; " ἔφη · " Νομίζεις γάρ με ἐξαναστήσεσθαι , ἵνα καὶ ταῦτά με οἱ θεοὶ ἀπαιτήσωσιν ; " Ὁ λόγος δηλοῖ ὅτι ταῦτα ῥᾴδιον ἄνθρωποι κατεπαγγέλλονται ἃ τελέσειν ἔργῳ οὐ προσδοκῶσιν .</p>
    <p n="Chambry_47">Ἀνὴρ δειλὸς καὶ κόρακες . Ἀνὴρ δειλὸς ἐπὶ πόλεμον ἐξῄει . Φθεγξαμένων δὲ κοράκων , τὰ ὅπλα θεὶς ἡσύχαζεν , εἶτ' ἀναλαβὼν αὖθις ἐξῄει , καὶ φθεγγομένων πάλιν , ὑπέστη καὶ τέλος εἶπεν · " Ὑμεῖς κεκράξεσθε μὲν ὡς δύνασθε μέγιστον · ἐμοῦ δὲ οὐ γεύσεσθε . " Ὁ μῦθος περὶ τῶν σφόδρα δειλῶν . ἐστί</p>
    <p n="Chambry_48">Ἀνὴρ δηχθεὶς ὑπὸ μύρμηκος καὶ Ἑρμῆς . Ναῦν ποτε μετὰ τῶν ἀνδρῶν βυθισθεῖσαν ἰδών τις ἀδίκως ἔλεγε τοὺς θεοὺς κρίνειν · δι' ἕνα γὰρ ἀσεβῆ συναπώλοντο καὶ ἀναίτιοι . Ταῦτα αὐτοῦ λέγοντος , μυρμήκων πολλῶν ὄντων ἐν τῷ τόπῳ ἐν ᾧ ἔτυχεν ἱστάμενος , συνέβη ὑφ' ἑνὸς δηχθῆναι τοῦτον . Ὁ δὲ ὑφ' ἑνὸς δηχθεὶς συνεπάτησε τοὺς πάντας . Ἑρμῆς δὲ ἐπιστὰς αὐτῷ καὶ τῇ ῥάβδῳ παίων εἶπεν · " Εἶτα οὐκ ἀνέχῃ σὺ τοὺς θεοὺς δικαστὰς εἶναι οἷος εἶ σὺ τῶν μυρμήκων ; " Ὅτι μηδεὶς θεοῦ βλασφημείτω , συμφορᾶς ἐπελθούσης , μᾶλλον δὲ σκοπείτω τὰς οἰκείας ἁμαρτίας . δηλοῖ</p>
    <p n="Chambry_49">Ἀνὴρ καὶ γυνὴ ἀργαλέα . Ἔχων τις γυναῖκα πρὸς πάντας τοὺς οἰκείους λίαν τὸ ἦθος ἀργαλέαν ἠβουλήθη γνῶναι εἰ καὶ πρὸς τοὺς πατρῴους οἰκέτας ὁμοίως διάκειται · ὅθεν μετὰ προφάσεως εὐλόγου πρὸς τὸν πατέρα αὐτὴν ἔπεμψε . Μετὰ δὲ ὀλίγας ἡμέρας ἀνελθούσης αὐτῆς ἐπυνθάνετο πῶς αὐτὴν οἱ οἰκεῖοι προσεδέξαντο . Τῆς δὲ εἰπούσης · " Οἱ βουκόλοι καὶ οἱ ποιμένες με ὑπεβλέποντο , " ἔφη πρὸς αὐτήν · " Ἀλλ' ὦ γύναι , εἰ τούτοις ἀπήχθου οἱ ὄρθρου μὲν τὰς ποίμνας ἐξελαύνουσιν , ὀψὲ δὲ εἰσίασι , τί χρὴ προσδοκᾶν περὶ τούτων οἷς πᾶσαν τὴν ἡμέραν συνδιέτριβες ; " Οὕτω πολλάκις ἐκ τῶν μικρῶν τὰ μεγάλα καὶ ἐκ τῶν προδήλων τὰ ἄδηλα γνωρίζονται .</p>
    <p n="Chambry_50">Ἀνὴρ κακοπράγμων . Ἀνὴρ κακοπράγμων συνορισάμενος πρός τινα ψευδὲς ἐπιδείξειν τὸ ἐν Δελφοῖς μαντεῖον , ὡς ἐνέστη ἡ προθεσμία , λαβὼν στρουθίον εἰς τὴν χεῖρα καὶ τοῦτο τῷ ἱματίῳ σκεπάσας , ἧκεν εἰς τὸ ἱερὸν καὶ στὰς ἀντικρὺς ἐπηρώτα πότερόν τι ἔμπνουν ἔχει μετὰ χεῖρας ἢ ἄψυχον , βουλόμενος , ἐὰν μὲν ἄψυχον εἴπῃ , ζωὸν τὸ στρουθίον ἐπιδείξαι , ἐὰν δὲ ἔμπνουν , ἀποπνίξας προενεγκεῖν . εἴπῃ Καὶ ὁ θεὸς συνεὶς αὐτοῦ τὴν κακότεχνον γνώμην εἶπεν · " Ἀλλ' ὦ οὗτος , πέπαυσο · ἐν σοὶ γάρ ἐστι τοῦτο ὃ ἔχεις ἢ νεκρὸν εἶναι ἢ ἔμψυχον . " Ὁ λόγος δηλοῖ ὅτι τὸ θεῖον ἀπαρεγχείρητόν ἐστι .</p>
  </body>
</text>
